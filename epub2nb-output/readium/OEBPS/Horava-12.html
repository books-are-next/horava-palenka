<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Horava-12.html</title>
		<link href="template.css" rel="stylesheet" type="text/css"/>
	</head>
	<body>
		<div id="Horava-12.html" xml:lang="cs-CZ">
			<div class="frame">
				<p class="PB"/>
				<p id="toc_marker-9" class="T3">sedim sám v rozmlácenym autobusu</p>
				<p class="T1">Sedim sám v rozmlácenym autobusu… Sedím v Kovářoj <span class="italic">vodenici</span>; z nebe se valí vodopády deště, prudkého jarního deště; vzduch je cítit krasovým údolíčkem, potokem, promoklými květinami, moukou a koňským trusem (Kovářoj mlýnek je veliký, často v něm ustájují koně, když jdou mlít); hřmění, burácení potoka a deště, pšeničný a kukuřičný prach pod tíhou mlýnského kamene; zrychlený dech: to jak jsem utíkal, polonahý, bosý, s hadry a botami v rukou: poprvé jsem letos skočil do ledové tůně; myslel jsem, že se bouře přežene, že nás mine, že se zastaví nad srbskými vrchy, že se zalekne hranice Dunaje; kdepak: blesky a vlny květů: a hukot vody ze všech stran; doběhl jsem do Kovářoj <span class="italic">vodenice</span>, do úkrytu nejbližšího mlýnku, a oblékl jsem na sebe navlhlé oblečení; sedím na prastarém dřevěném trámu, vdechuji vůně první jarní banátské bouře, mluvím si sám pro sebe: Sedim sám v rozmlácenym autobusu…</p>
				<p class="T2">Sedím v nitru rozmláceného autobusu; dávno už nemá kola, dávno už je jen boudou, do které se schovávají lesní dělníci, když je přepadne bouřka, jako nás dnes; nás: mě a mého kamaráda M. Vyrazili jsme na svoji první pouť; na svůj první tulácký výšlap: brdské lesy voní chladivou bouří; sedačky dávno nepojízdného autobusu jsou nasáklé cigaretovým dýmem; i M. kouří: jednu cigaretu za druhou: šluk, lok rumu z čutory, uhryznutí čerstvé, bílé kukuřice (narvali jsme ji v nedalekém poli u cesty, než jsme se sem utekli schovat). Naše první toulání: je mi čtrnáct; M. o deset víc; i já si loknu rumu; i já kouřím levnou cigaretu bez filtru; vzduch je mokrý; čas temný, odpolední, ospalý, unavený: unavený celodenním pochodem lesy, unavený tou první nocí, strávenou pod hvězdami (oba nás zaskočil chlad, tvrdost země, slimáci a ranní rosa)… M. se natahuje na sedadla; usíná… Sedim sám v rozmlácenym autobusu, říkám si sám pro sebe; vytáhnu čtverečkovaný sešit (do toho jsem chtěl popisovat naši pouť; večer, u ohně): a ještě napůl dětským, nevypsaným písmem si tu větu napíšu: <span class="italic">Sedim sám v rozmlácenym autobusu</span>; a pak píšu dál a dál: slůvka své první básničky, své první písničky. To sestra mi dala před pár týdny knížečku s verši starého básníka a tuláka Chan Šana: když mě aspoň na víkend navštívila v tom vyschlém, mrtvém pokoji na brněnském sídlišti; četl jsem pak po trénincích tajně v této knížce, nosil jsem ji s sebou na Kraví horu, ukrýval se s ní mezi plevelem na schodech za obchodním centrem; a mé toulavé touhy se prohloubily, rozrostly se o rytmy, slůvka, souzvuky; a věděl jsem: letos vyrazím s M. na svoji první toulavou cestu lesy, poli, vesnicemi: i kdybych měl utéct z domova… Píšu, broukám si, představuju si akordy; M. těžce oddychuje do šumu deště a hřmění; píšu: tajně; ač M. neumí číst, přesto píšu pouze proto, že usnul, že mě nevidí; ač nevychodil ani první třídu, ač ho svět označuje za nevzdělatelného, přesto bych před ním nemohl psát (ani nikdy v budoucnu nebudu nikomu schopen přiznat tuto slabost ke slovům, rytmům); tajně píšu, i v tom textu M. zmizí a já sedím v autobusu sám, zcela sám… Bouře, rytmus prvních toulavých kroků, rytmus prvních slov; chuť dýmu, rumu, kukuřice; úkryt, tíha, stesk nedosažitelna v neumělých slovech, stesk po ženě v kostrbatých slůvkách; stesk po vzdálené ženě v prvních dětských rýmech…</p>
			</div>
		</div>
	</body>
</html>
